---
layout: post
title: Class 10 Geography Chapter 1 संसाधन एवं विकास Notes PDF in Hindi
date: '2023-10-07T15:46:00.618+05:30'
author: Ganesh Kushwaha
tags:
- व्याकरण
modified_time: '2023-11-03T12:27:01.725+05:30'
blogger_id: tag:blogger.com,1999:blog-2383660696143391685.post-5514357620718441258
---

<p>&nbsp;</p><h1 style="text-align: left;">संसाधन एवं विकास Notes PDF in Hindi</h1><h2 style="text-align: left;">संसाधन (Resources)</h2><p>हमारे चारों ओर उपलब्ध वे सारी वस्तुएं जो हमारी आवश्यकताओं की पूर्ति कर सकती हैं। साथ ही जिनको बनाने के लिए और जिनका उपयोग करने के लिए प्रोद्यौगिकी मौजूद हो, जो आर्थिक रूप से संभाव्य (कल्पनीय) और सांस्कृतिक रूप से मान्य भी हो, उन्हें <b>संसाधन (Resources)</b> कहते हैं। जैसे - पानी, पेड़, लकड़ी, कोयला, आदि।</p><h2 style="text-align: left;">संसाधनों का वर्गीकरण</h2><h3 style="text-align: left;">1. उत्पत्ति के आधार पर (On the Basis of Origin)</h3><p><b>जैव संसाधन (Biotic Resources)</b> - वैसे संसाधन जिनकी प्राप्ति आस पास के पर्यावरण से होती हैं तथा जिनमें जीवन व्याप्त होता हैं, उन संसाधनों को जैव संसाधन कहते हैं। जैसे - वनस्पतिजात, प्राणिजात, मत्स्य जीवन, मनुष्य, आदि।</p><p><b>अजैव संसाधन (Abiotic Resources)</b> - वैसे संसाधन जो स्वयं निर्जीव होते हैं या निर्जीव&nbsp; वस्तुओं से बने हैं, उन्हें अजैव संसाधन कहते हैं। जैसे - पानी, मिट्टी, लोहा, चट्टान, आदि।</p><h3 style="text-align: left;">2. समाप्यता के आधार पर (On the Basis of Exhaustibility)</h3><p><b>नवीकरणीय संसाधन (Renewable Resources)</b> - वे सारे संसाधन जिन्हें भौतिक, रासायनिक अथवा यांत्रिक प्रक्रियाओं द्वारा पुनः प्राप्त किया जा सकता हैं, नवीकरणीय संसाधन या पुनः पूर्ति योग्य संसाधन कहलाते हैं। जैसे - सौर ऊर्जा, पवन ऊर्जा, जल, वन, आदि।</p><p><b>अनवीकरणीय संसाधन (Non Renewable Resources)</b> - वे संसाधन जिन्हें भौतिक, रासायनिक अथवा यांत्रिक प्रक्रियाओं द्वारा पुनः उत्पन्न नहीं किया जा सकता है और जिन संसाधनों के विकास में काफी लम्बा समय (लाखों वर्ष) लग जाता है, अनवीकरणीय संसाधन कहलाता हैं। जैसे - कोयला, पेट्रोलियम, खनिज, लोहा, सोना आदि।&nbsp;</p><p></p><ul style="text-align: left;"><li>धातुएँ चक्रीय संस्थान होते हैं।</li><li>जीवाश्म ईंधन (Fossil Fuel) अचक्रिय संसाधन होते हैं।</li></ul><p></p><h3 style="text-align: left;">3. स्वामित्व के आधार पर (On the Basis of Ownership)</h3><p><b>व्यक्तिगत संसाधन (Individual Resources)</b> - वैसे संसाधन जो किसी खास व्यक्ति या परिवार के स्वामित्व में&nbsp; होता है, उसे व्यक्तिगत संसाधन कहते हैं। जैसे - जमीन, घर, कुआं, मोबाइल, बैग, आदि।</p><p><b>सामुदायिक संसाधन (Community Owned Resources)</b> - वैसे संसाधन जो किसी व्यक्ति या परिवार का न होकर समुदाय के सभी सदस्यों को उपलब्ध होते हैं, सामुदायिक संसाधन कहलाते हैं। जैसे - स्कूल, तालाब, पंचायत भवन, मंदिर, शमशान घाट आदि।</p><p><b>राष्ट्रीय संसाधन (National Resources)</b> - वैसे संसाधन जो किसी देश के अंतर्गत आते हैं उसे राष्ट्रीय संसाधन कहते हैं। जैसे - कोयला, नदी, देश का भूमि, पहाड़, आदि।</p><p><b>अन्तर्राष्ट्रीय संसाधन (International Resources)</b> -&nbsp; किसी देश की सीमा रेखा से 200 समुद्री मिल की दूरी के परे मिलने वाले महासागरीय संसाधन पर किसी भी देश का अधिकार नहीं होता है बल्कि ये महासागरीय संसाधन अन्तर्राष्ट्रीय संसथाओं के अधिकार में होते हैं।</p><h3 style="text-align: left;">4. विकास के स्तर के आधार पर (On the Basis of Level of Development)</h3><div><b>संभावी संसाधन (Potential Resources)</b> - वैसे संसाधन जो किसी स्थान में उपस्थित तो&nbsp; होते हैं लेकिन वर्तमान समय में जिनका उपयोग नहीं किया जाता है, उसे संभावी संसाधन कहते हैं। जैसे - गुजरात और राजस्थान में सौर उर्जा और पवन उर्जा की सम्भावना तो हैं लेकिन इनका विकास न होने के कारण, उपयोग में नहीं लाया जा रहा हैं।</div><div><br /></div><div><b>विकसित संसाधन (Developed Resources)</b> - वैसे संसाधन जिसपर रिसर्च किया जा चूका है और उसके बारे में जानकारी तथा मात्रा का पता चल गया हैं विकसित संसाधन कहालते हैं।</div><div><br /></div><div><b>भंडार (Stock)</b> - वैसे संसाधन जिसका उपयोग, तकनीकी आभाव के कारण नहीं किया जा रहा हैं, भंडार संसाधन कहलाते हैं। उदाहरण के लिए जल में ज्वलनशील गैसों हाइड्रोजन और ऑक्सीजन का उपयोग।</div><div><br /></div><div><b>संचित कोष&nbsp; (Reserves)</b>&nbsp; - वैसे संसाधन जिसका प्रयोग तकनीकी की सहायता से किया जा सकता हैं, परन्तु इनका उपयोग अभी आरम्भ नहीं हुआ हैं।</div><h2 style="text-align: left;">संसाधनों का विकास (Development of Resources)</h2><div>संसाधन मानव जीवन के लिए अति आवश्यक है, इसके बिना जीवन को बेहतर ढंग से जीना असंभव हैं। इसलिए संसाधनों का विकास और इसका सही उपयोग होना चाहिए। लेकिन संसाधनों का कुछ मात्रा में विकास तो हो रहा है, लेकिन लोगों की मान्यता (संसाधन प्रकृति की देन है) की वजह से संसाधनों का अंधाधुंध उपयोग हुआ, जिससे निम्नलिखित मुख्य समस्याएं पैदा हुई -</div><div><ul style="text-align: left;"><li>कुछ नासमझ लोगों के वजह से संसाधनों का ह्रास</li><li>संसाधन समाज के कुछ ही लोगों के हाथ में आ गये, जिससे समाज दो वर्गों में बंट गया - संसाधन संपन्न (अमीर) और संसाधनहीन (गरीब)</li><li>संसाधन के अंधाधुंध प्रयोग से वैश्विक संकट पैदा हुई, जैसे कि ओजोन परत में छेद, भूमंडलीय ताप में बढ़ोतरी, पर्यावरण प्रदूषण, आदि।</li></ul><h2 style="text-align: left;">सतत् पोषणीय विकास (Sustainable Development)</h2></div><div>सतत् पोषणीय विकास का अर्थ है - मानव संसाधनों की आवश्यकताओं की पूर्ति करें, साथ ही वर्तमान संसाधनों के विकास की प्रक्रिया में भविष्य के पीढ़ियों की आवश्यकता का ध्यान रखें।</div><h2 style="text-align: left;">रियो डी जेनेरो पृथ्वी सम्मेलन, 1992</h2><div>ब्राजील के रियो डी जेनेरो शहर में जून, 1992 में 100 से अधिक देशों के राष्ट्राध्यक्ष एकत्रित हुए थे, यह प्रथम पृथ्वी सम्मलेन था। इस सम्मलेन का उद्देश्य यह था कि विश्व भर में उभरे पर्यावरण ह्रास तथा सामाजिक-आर्थिक विकास की समस्याओं का हल ढूँढना। उनलोगों ने भूमंडलीय जलवायु परिवर्तन तथा जैविक विविधता पर एक घोषणा पत्र पर हस्ताक्षर किया।</div><h2 style="text-align: left;">संसाधन नियोजन (Resource Planning)</h2><div>संसाधन नियोजन का अर्थ होता है - संसाधनों का विवेकपूर्ण और सही रणनीति के तरीकों से उपयोग करना। संसाधन नियोजन बहुत महत्वपूर्ण है क्योंकि कई प्रकार के संसाधन सिमित मात्रा में हैं, अगर उनका सही प्लानिंग से उपयोग नहीं किया गया तो जल्द ही समाप्त हो सकता है।</div><div>संसाधन नियोजन में निम्नलिखित चीजें शामिल होते हैं -</div><div><ul style="text-align: left;"><li>देश के विभिन्न क्षेत्रों में संसाधनों की सूची बनाना।</li><li>उन क्षेत्रों में संसाधनों की गुणवत्ता तथा मात्रा ज्ञात करना और उनका मानचित्र बनाना।</li><li>संसाधन विकास के लिए उपयुक्त प्रोद्योगिकी तथा कौशल का ढांचा तैयार करना।</li></ul><h2 style="text-align: left;">संसाधन संरक्षण (Conservation of Resources)</h2></div><div>संसाधन संरक्षण का अर्थ है कि संसाधनों का इसप्रकार उपयोग करना ताकि भावी पीढ़ी की आवश्यकता की अवहेलना न हो और वर्तमान में संसाधनों की जरुरत पूरी हो।</div><h2 style="text-align: left;">भू-संसाधन (Land Resources)</h2><div>भूमि सबसे महत्वपूर्ण संसाधन है क्योंकि हमारा रहना, खाना, फसल उगाना, आदि महत्वपूर्ण क्रियाकलाप भूमि पर ही होता है। प्राकृतिक वनस्पति, वन्य जीवन, मानव जीवन, प्रोद्यौगिक कार्य आदि सभी भूमि पर ही आधारित हैं। भूमि प्राकृतिक संसाधन तो है लेकिन सीमित संसाधन हैं। इसलिए इसका योजनाबद्ध तरीके और सावधानी पूर्वक उपयोग करना चाहिए।</div><h3 style="text-align: left;"><b>भारत में भू संसाधन (Land Resources in Bharat)</b></h3><div>भारत एक विशाल देश है जहाँ पर अनेक प्रकार के भू-आकृतियाँ (पर्वत, पठार, पहाड़ी, मैदान, द्वीप आदि) पाए जाते हैं। भारत में लगभग 43% मैदानी भू-क्षेत्र है, जो खेती और उद्योग के लिए उपयोगी हैं। लगभग 30% भू-क्षेत्र में पर्वत फैला हुआ हैं। और लगभग 27% भाग पठारों से घिरा हैं ये क्षेत्र खनिज, जीवाश्म इंधन, वन आदि के अपार उपलब्धि के लिए जाना जाता हैं।</div><h3 style="text-align: left;">भू-उपयोग (Land Utilisation)</h3><div>भू-संसाधनों का उपयोग विभिन्न कारणों की पूर्ति हेतू किया जाता हैं। भू-उपयोग के कुछ सामान्य प्रकार निम्नलिखित हैं -</div><div><ul style="text-align: left;"><li><b>कृषि</b> - कृषि भूमि का उपयोग फसलों को उगाने और पशुओं को पालने के लिए किया जाता हैं।</li><li><b>वन</b> - वन जलवायु तथा पृथ्वी के पर्यावरण के लिए अति आवश्यक है। वनों में पेड़ और विभिन्न वन्य जीव निवास करते हैं।</li><li><b>अन्य ग्रीन भूमि</b> - इनमें विभिन्न पार्क, उद्यान और खेल के मैदान शामिल हैं।</li><li><b>निर्माण भूमि</b>&nbsp;- निर्माण भूमि का उपयोग इमारतों, सड़कों, और अन्य बुनियादी ढांचे को बनाने में किया जाता हैं।</li><li><b>परती भूमि</b> - वैसी भूमि जहाँ एक कृषि वर्ष या उससे कम समय से खेती न की गई हो।</li></ul><h4 style="text-align: left;">भारत में भू-उपयोग प्रारूप</h4><div><br /></div></div><div><br /></div><div><br /></div><div><br /></div>